svastiprajābhyaḥ paripālayantāṃ nyāyena mārgeṇa mahīṃ mahīśāḥ।
gobrāhmaṇebhyaḥ śubhamastu nityaṃ lokāḥ samastāḥ sukhino bhavantu॥sarvaṃ paravaśaṃ duḥkhaṃ sarvamātmavaśaṃ sukham।
etad vidyāt samāsena lakṣaṇaṃ sukhaduḥkhayoḥ॥yathā hyalpena yatnena cchidyate taruṇastaruḥ।
sa evā’tipravṛdhdastu cchidyate’tiprayatnataḥ॥yukti yuktaṃ pragṛhṇīyāt bālādapi vicakṣaṇaḥ।
raveraviṣayaṃ vastu kiṃ na dīpaḥ prakāśayet॥laye saṃbodhayet cittaṃ vikṣiptaṃ śamayet punaḥ।
sakaśāyaṃ vijānīyāt samaprāptaṃ na cālayet॥prathame nārjitā vidyā dvitīye nārjitaṃ dhanam ।
tṛtīye nārjitaṃ puṇyaṃ caturthe kiṃ kariṣyasi ॥vivādo dhanasambandho yācanaṃ cātibhāṣaṇam ।
ādānamagrataḥ sthānaṃ maitrībhaṅgasya hetavaḥ॥rātrirgamiṣyati bhaviṣyati suprabhātaṃ bhāsvānudeṣyati hasiṣyati paṅkajaśrīḥ।
itthaṃ vicintayati kośagate dvirephe hā hanta hanta nalinīṃ gaja ujjahāra॥yatkarma kṛtvā kurvaṃśca kariṣyaṃścaiva lajjati ।
tajjñeyaṃ viduṣā sarvaṃ tāmasaṃ guṇalakṣaṇam ॥aye mamodāsitameva jihvayā dvaye’pi tasminnanatiprayojane।
garau giraḥ pallavanārthalāghave mitaṃ ca sāraṃ ca vaco hi vāgmitā॥yathā cittaṃ tathā vāco yathā vācastathā kriyā ।
citte vāci kriyāyāṃ ca sādhūnāmekarūpatā ॥vidyā vivādāya dhanaṃ madāya śaktiḥ pareṣāṃ paripīḍanāya ।
khalasya sādhor viparītametad jñānāya dānāya ca rakṣaṇāya ॥manasvī mriyate kāmaṃ kārpaṇyaṃ na tu gacchati ।
api nirvāṇamāyāti nānalo yāti śītatām ॥āśāyā ye dāsāste dāsāḥ sarvalokasya ।
āśā yeṣāṃ dāsī teṣāṃ dāsāyate lokaḥ ॥atitṛṣṇā na kartavyā tṛṣṇāṃ naiva parityajet ।
śanaiḥ śanaiśca bhoktavyaṃ svayaṃ vittamupārjitam ॥bhadraṃ bhadraṃ kṛtaṃ maunaṃ kokilairjaladāgame ।
dardūrāḥ yatra vaktāraḥ tatra maunaṃ hi śobhate ॥yaścemāṃ vasudhāṃ kṛtsnāṃ praśāsedakhilāṃ nṛpaḥ ।
tulyāśmakāñcano yaśca sa kṛtārtho na pārthivaḥ ॥dadāti pratigṛhṇāti guhyamākhyāti pṛcchati ।
bhuṅkte bhojayate caiva ṣaḍvidhaṃ prītilakṣaṇam ॥yastu saṃcarate deśān yastu seveta paṇḍitān ।
tasya vistāritā buddhistailabindurivāmbhasi ॥aśvasya bhūṣaṇaṃ vego mattaṃ syād gajabhūṣaṇaṃ ।
cāturyam bhūṣaṇaṃ nāryā udyogo narabhūṣaṇaṃ ॥kṛte pratikṛtaṃ kuryāttāḍite pratitāḍitam।
karaṇena ca tenaiva cumbite praticumbitam॥mūrkhasya pañca cihnāni garvo durvacanaṃ tathā ।
krodhaśca dṛḍhavādaśca paravākyeṣvanādaraḥ ॥nirapekṣo nirvikāro nirbharaḥ śītalāśayaḥ ।
agādhabuddhirakṣubdho bhava cinmātravāsanaḥ ॥niścitvā yaḥ prakramate nāntarvasati karmaṇaḥ ।
avandhyakālo vaśyātmā sa vai paṇḍita ucyate ॥yasya kṛtyaṃ na vighnanti śītamuṣṇaṃ bhayaṃ rati ।
samṛdhdirasamṛddhirvā sa vai paṇḍita ucyate ॥yadyatsaṃddaśyate loke sarvaṃ tatkarmasambhavam ।
sarvāṃ karmāṃnusāreṇa janturbhogānbhunakti vai ॥api merusamaṃ prājñamapi śuramapi sthiram ।
tṛṇīkaroti tṛṣṇaikā nimeṣeṇa narottamam ॥vidyāṃ cāvidyāṃ ca yastadvedobhya saha ।
avidyayā mṛtyuṃ tīrtvā’mṛtamaśnute ॥nātyantaṃ saralairbhāvyaṃ gatvā paśya vanasthalīm ।
chidyante saralāstatra kubjāstiṣṭhanti pādapāḥ ॥kaḥ kālaḥ kāni mitrāṇi ko deśaḥ kau vyayāgamau ।
kaścāhaṃ kā ca me śaktiriti cintyaṃ muhurmuhuḥ ॥yo dhruvāṇi parityajya adhruvaṃ pariṣevate।
dhruvāṇi tasya naśyanti cādhruvaṃ naṣṭameva hi॥ślokena vā tadardhena tadardhārdhākṣareṇa vā।
abandhyaṃ divasaṃ kuryāddānādhyayanakarmabhiḥ॥pralaye bhinnamaryādā bhavanti kila sāgarāḥ।
sāgarā bhedamicchanti pralaye’pi na sādhavaḥ॥rūpayauvanasampannā viśālakulasambhavāḥ।
vidyāhīnā na śobhante nirgandhāḥ kiṃśukā yathā॥kāmadhenugunā vidyā hyakāle phaladāyinī।
pravāse mātṛsadṛśī vidyā guptaṃ dhanaṃ smṛtam॥yathā caturbhiḥ kanakaṃ parīkṣyate
nigharṣaṇacchedanatāpatāḍanaiḥ।
tathā caturbhiḥ puruṣaḥ parīkṣyate
tyāgena śīlena guṇena karmaṇā॥dāridryanāśanaṃ dānaṃ śīlaṃ durgatināśanam।
ajñānanāśinī prajñā bhāvanā bhayanāśinī॥janmamṛtyū hi yātyeko bhunaktyekaḥ śubhāśubham।
narakeṣu patatyekaeko yāti parāṃ gatim॥satyena dhāryate pṛthvī satyena tapate raviḥ।
satyena vāti vāyuśca sarvaṃ satye pratiṣṭhitam॥kālaḥ pacati bhūtāni kālaḥ saṃharate prajāḥ।
kālaḥ supteṣu jāgarti kālo hi duratikramaḥ॥krodho vaivasvato rājā tṛṣṇā vaitaraṇī nadī ।
vidyā kāmadudhā dhenuḥ saṃtoṣo nandanaṃ vanam ॥ya enaṃ vetti hantāraṃ yaścainaṃ manyate hatam।
ubhau tau na vijānīto nāyaṃ hanti na hanyate॥na jāyate mriyate vā kadācin
nāyaṃ bhūtvā bhavitā vā na bhūyaḥ।
ajo nityaḥ śāśvato’yaṃ purāṇo
na hanyate hanyamāne śarīre॥vāsāṃsi jīrṇāni yathā vihāya
navāni gṛhṇāti naro’parāṇi।
tathā śarīrāṇi vihāya jīrṇā-
nyanyāni saṃyāti navāni dehī॥nainaṃ chindanti śastrāṇi nainaṃ dahati pāvakaḥ।
na cainaṃ kledayantyāpo na śoṣayati mārutaḥ॥jātasya hi dhruvo mṛtyurdhruvaṃ janma mṛtasya ca।
tasmādaparihārye’rthe na tvaṃ śocitumarhasi॥sukhaduḥkhe same kṛtvā lābhālābhau jayājayau।
tato yuddhāya yujyasva naivaṃ pāpamavāpsyasi॥karmaṇyevādhikāraste mā phaleṣu kadācana।
mā karmaphalaheturbhūrmā te saṅgo’stvakarmaṇi॥yogasthaḥ kuru karmāṇi saṅgaṃ tyaktvā dhanañjaya।
siddhyasiddhyoḥ samo bhūtvā samatvaṃ yoga ucyate॥karmajaṃ buddhiyuktā hi phalaṃ tyaktvā manīṣiṇaḥ।
janmabandhavinirmuktāḥ padaṃ gacchantyanāmayam॥krodhādbhavati sammohaḥ sammohātsmṛtivibhramaḥ।
smṛtibhraṃśād buddhināśo buddhināśātpraṇaśyati॥nāsti buddhirayuktasya na cāyuktasya bhāvanā।
na cābhāvayataḥ śāntiraśāntasya kutaḥ sukham॥vihāya kāmānyaḥ sarvānpumāṃścarati niḥspṛhaḥ।
nirmamo nirahaṅkāraḥ sa śāntimadhigacchati॥na karmaṇāmanārambhānnaiṣkarmyaṃ puruṣo’śnute।
na ca saṃnyasanādeva siddhiṃ samadhigacchati॥niyataṃ kuru karma tvaṃ karma jyāyo hyakarmaṇaḥ।
śarīrayātrāpi ca te na prasiddhyedakarmaṇaḥ॥yajñārthātkarmaṇo’nyatra loko’yaṃ karmabandhanaḥ।
tadarthaṃ karma kaunteya muktasaṅgaḥ samācara॥tasmādasaktaḥ satataṃ kāryaṃ karma samācara।
asakto hyācarankarma paramāpnoti pūruṣaḥ॥prakṛteḥ kriyamāṇāni guṇaiḥ karmāṇi sarvaśaḥ।
ahaṅkāravimūḍhātmā kartāhamiti manyate॥śreyānsvadharmo viguṇaḥ paradharmātsvanuṣṭhitāt।
svadharme nidhanaṃ śreyaḥ paradharmo bhayāvahaḥ॥indriyāṇi parāṇyāhurindriyebhyaḥ paraṃ manaḥ।
manasastu parā buddhiryo buddheḥ paratastu saḥ॥asaṃśayaṃ mahābāho mano durnigrahaṃ calam ।
abhyāsena tu kaunteya vairāgyeṇa ca gṛhyate ॥